---
title: "A&W Waffle Recipes [Thai]"
---

Ref: https://pantip.com/topic/33477768

**_วาฟเฟิลแบบของA&W เป็นวาฟเฟิลที่กรอบแต่นุ่น ส่วนผสม_**  
แป้งสาลีเอนกประสงค์ 2 ถ.  
  
ยีสต์ 1/2 ชช.  
น้ำตาลทราย 1 ชต.  
เกลือ 1/2 ชช.  
นม 2 ถ.  
เนยละลาย 8 ชต.(ทิ้งให้หายร้อน  
วนิลา 1/2 ชช.  
ไข่ 2 ฟอง แยกไข่ขาว / ไข่แดง  
น้ำมันทาพิมพ์เล็กน้อย  
  
วิธีทำ  
  
1. ไม่ต้องร่อนแป้งก่อน ตวงโดยตักแป้งใส่ถ้วยตวงทีละน้อย เบามือ จนพูนแล้วปาดให้เรียบเสมอปากถ้วยตวง  
ที่ต้องบอกวิธีตวงแป้งอย่างละเอียด เพื่อจะให้ได้ปริมาณแป้งออกมาใกล้เคียงกัน ซึ่งจะมีผลต่อเนื้อขนมอย่างมากเลยค่ะ  
ว่าจะตวงแล้วชั่งน้ำหนักเอาไว้ แต่พอตอนทำก็ลืมทุกที  
ทุกครั้งที่ทำก็ตวงอย่างที่บอกไว้ค่ะ ตอนผสมก็จะดูเนื้อแป้งที่ผสมแล้ว บางทีก็เติมแป้งหรือเติมนมลงไปอีกนิดหน่อย 2.ใส่ส่วนผสมที่เป็นของแห้ง + เนยละลาย + นม ในอ่างผสม คนจนเข้ากันดี ปิดฝาแล้วตั้งทิ้งไว้ในอุณหภูมิห้อง ค้าง 1 คืน  
ผสมก่อนที่จะเข้านอนนะคะ  
เวลาที่แป้งขึ้นฟู มันจะได้ 3 เท่าของปริมาณที่เราผสมในตอนแรก ดังนั้นต้องใช้อ่างผสมให้ใหญ่พอ จะได้ไม่ล้น  
สำหรับ นม เนื่องจากบ้านเราอากาศค่อนข้างร้อน ทิ้งค้างคืนมันอาจจะเสียซะก่อน ดิฉันจึงทำให้ร้อน เกือบเดือดแต่ไม่ถึงกับเดือด แล้วพักให้เย็นจึงนำมาผสม  
  
3. ใส่ไข่แดงลงไป คนให้เข้ากัน  
  
4. ตีไข่ขาว จนตั้งแข็ง[stiff peak]  
  
5. ผสมไข่ลงในแป้ง ผสมแบบตล่อมเบาๆ ให้เข้ากัน จนไม่เห็นไข่ขาว เนื้อแป้งจะข้นประมาณเดียวกับแป้งเค้ก[Cake batter] 6. ทดลองอบในพิมพ์วาฟเฟิลดู ถ้าออกมานิ่มๆแสดงว่าแป้งน้อยไป ให้ใส่แป้งลงไปเพิ่มนิดหน่อย  
ถ้าออกมาแข็งมากแสดงว่าแป้งมากไป เติมนมนิดหน่อย  
ถ้าตวงแป้งตามที่บอก น่าจะได้วาฟเฟิลที่เนื้อกรอบนิดๆ  
ระวังอย่าใส่เกลือมากกว่าสูตรนะคะ ตามสูตรนี่ก็รสจัดแล้ว  
ถ้าใช้พิมพ์เทฟล่อน ไม่ตัองทาน้ำมันก็ได้ ดิฉันทาด้วยเนยละลายที่เหลืออยู่ แถมทาไม่ค่อยทั่วดี สีเลยออกมาด่างๆ ใช้น้ำมันน่าจะสีสวยกว่าค่ะ